# Prosjektapplikasjon 🎉

**💡 Læringsmål:** _I dette avsnittet er målet at du bruker mye av det du har lært hittil i et større prosjekt. Vi har samlet noen forslag til prosjekt du kan jobbe med, resten opp til deg! 🌟_

## Tips

* Prosjektet kan få en viss størrelse, så det kan være lurt å tenke litt på struktur, og være ryddig med koden fra starten av. Start med en tom Python-fil i en ny mappe.
* Om du har erfaring med versjonering med Git kan det være lurt å pushe kode til et repo ofte. Alternativt kan du lage en sikkerhetskopi av koden jevnlig. Da kan du finne tilbake til en fungerende utgave av programmet om du forviller deg inn i noe som ikke lar seg fikse.

## Prosjektideer

<!-- toc -->

## 📺 Enda mer EPG og GUI

Bruk det du har lært om EPG og GUI til å lage en applikasjon med grafisk brukergrensesnitt som for eksempel har følgende funksjonalitet:

* Viser fram programmet for en gitt dag på en gitt kanal. Bruk en datovelger for å velge dato og en combobox for å velge kanal.
* Lar brukeren velge om data skal hentes fra fil eller API
* Henter data fra API og lagrer til fil
* Viser fram bilder og mer informasjon om programmet om man klikker på tittelen. [TV-guiden på tv.nrk.no](https://tv.nrk.no/guide/) kan være til inspirasjon.
* Kan spille av et program. (Dette er nok et litt vanskelig å få til, og vi vil ikke fortelle for mye om det her, så spør kursholder om hjelp til å komme i gang.)

## 🎯 Noe som du trenger til jobb eller fritid

Har du en idé til noe som kunne vært nyttig på jobb eller kanskje til en hobby? Eller kanskje du alt er i gang med et program du vil komme videre med?

## 🧩 Finn inspirasjon på internett

Internett er selvfølgelig fullt av tips og veiledninger til morsomme og nyttige ting man kan lage. Se om du finner noe interessant blant forslagene under, eller let videre på internett selv. 

### Spill

* [Tic tac toe](https://en.wikipedia.org/wiki/Tic-tac-toe)
* [2048](https://en.wikipedia.org/wiki/2048_(video_game))
* [Snake](https://en.wikipedia.org/wiki/Snake_(video_game_genre))
* Norsk utgave av [Wordle](https://en.wikipedia.org/wiki/Wordle)
* [Mange flere ideer ...](https://inventwithpython.com/blog/2012/02/20/i-need-practice-programming-49-ideas-for-game-clones-to-code/)

### Maskinlæring og data science

* [Lær å bruke data-biblioteket Pandas](https://www.learndatasci.com/tutorials/python-pandas-tutorial-complete-introduction-for-beginners/)
* [8 Prosjekter med maskinlæring for nybegynnere](https://elitedatascience.com/machine-learning-projects-for-beginners#neural-network)
* [Flere prosjekter med maskinlæring for nybegynnere](https://www.geeksforgeeks.org/machine-learning-projects/#Beginners)
